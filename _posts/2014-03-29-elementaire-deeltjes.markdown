---
layout: post
title:  "Elementaire deeltjes"
date:   2014-03-29 10:22:11
categories: Lectuur
---

Elementaire deeltjes vertelt het verhaal van de twee halfbroers Michel en Bruno die elkaar pas leren kennen als ze al ouder zijn en ontdekken dat ze op zowat elk vlak verschillen. Ze hebben dezelfde moeder maar deze vrouw wil vanaf hun geboorte niets met hen te maken heb en dropt hen bij de grootouders aan vaderskant en vertrekt daarna richting India om in een commune te gaan leven.

Bruno wordt, eens hij oud genoeg is, door zijn grootouders op internaat gestuurd en beleeft daar een verschrikkelijke tijd. Niet alleen wordt hij gepest door zijn klasgenoten, maar wordt ook nog eens seksueel misbruikt door hen. Dit heeft hem getekend voor het leven en hij raakt geobsedeerd door seksueel genot en verkeert in een constante zoektocht om dit genot te bevredigen. Zijn oog gaat vooral naar jongere onbereikbare vrouwen, wat tot héél wat frustratie leidt en zorgt voor ongemakkelijke situaties op de school waar hij lesgeeft een jonge adolescenten. Als één van zijn leerlingen hem afwijst gaat het helemaal bergaf. Hij verliest hij zijn job en wordt opgenomen in een psychiatrisch ziekenhuis. Eens hij terug genezen wordt verklaart zoekt hij andere oplossingen en belandt zo op de nudistencamping „Oord van Verandering” waar hij Christiane leert kennen, wat voor Bruno een belangrijk punt in zijn leven wordt. Samen met Christiane beleeft hij vooral veel seksuele hoogtepunten en als Christiane verlamd geraakt in haar onderlichaam is voor Bruno de pret gedaan en kiest hij voor zichzelf.

Michel daarentegen is de introverte maar geniale bioloog die het liefst van al nooit zijn huis uit komt. Michel wordt dan ook omschreven als de tegenpool van Bruno. Waar Bruno geobsedeerd is door seks en genot is Michel degene die niet lief kan hebben. Michel werkt jarenlang aan zijn meesterwerk waar hij de menselijke voortplanting in vraag stelt. Als Michel met de noorderzon verdwijnt wordt zijn meesterwerk ontdekt waarin hij bewijst dat de mensheid zoals deze nu bestaat volledig zal verdwijnen en dat de mens zich op een niet-seksuele manier kan voortplanten.

Van bij het begin word je volledig meegezogen in de wereld van de broers en laat het boek je niet meer los. Ik kan begrijpen dat voor sommigen Houellebecq er los over gaat en probeert vaak de lezer te confronteren met de maatschappij waar we de dag van vandaag in leven. Daarvoor haalt hij dan ook het onderste uit de kan en provoceert op elke mogelijke manier.
Ook al viert het boek ondertussen zijn zestiende verjaardag en verandert alles, toch zal het boek relevant blijven. Waar 16 jaar geleden de media op zijn kop stond vanwege de extreme verwoording, ben ik zeker dat het boek een volledig ander onthaal zou gekregen hebben mocht het pas vandaag ter perse gaan.

Een aanrader om te lezen, maar vooral om dan even te laten bezinken en later nog eens te lezen. Het is zo’n boek waar je iedere keer weer opnieuw gaat verrast worden en tot andere inzichten zal komen.