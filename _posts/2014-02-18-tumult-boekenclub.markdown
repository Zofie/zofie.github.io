---
layout: post
title:  "Tumult boekenclub"
date:   2014-02-18 10:22:11
intro: Ik lees graag en toch wel redelijk veel. Ik kan gemiddeld 2 boeken per maand uitlezen en moest ik meer tijd hebben dan zouden dat er nog meer zijn, want er zijn zovéél boeken die ik nog wil lezen.
categories: Lectuur
intro-image: http://www.blossominghealth.com/wp-content/uploads/2014/11/books.png
---

Ik lees graag en toch wel redelijk veel. Ik kan gemiddeld 2 boeken per maand uitlezen en moest ik meer tijd hebben dan zouden dat er nog meer zijn, want er zijn zovéél boeken die ik nog wil lezen.

Net omdat ik graag lees besloot ik vorig jaar om mij aan te sluiten bij de boekenclub van Tumult.fm. Om de 2 maanden komen ze samen en bespreken dan het boek waarvan ze beslist hebben om het te lezen tegen de volgende samenkomst. Ik ben er, om eerlijk te zijn, de afgelopen edities niet geraakt. Vaak door agendaconflicten of omdat ik het te lezen boek niet goed vond en het dus niet uitlas. Die laatste reden is eigenlijk een reden om wél te gaan. Je kan tegenwicht bieden tegen alle fans van het boek en door er over te praten leer je wat andere lezers aantrok in het boek en wat absoluut niet.

Dit jaar had ik dus besloten om niets nog in de weg te laten staan van mijn aanwezigheid in de boekenclub in 2014 en las het boek "De stad der blinden" van José Saramago. Gisteren was het dan uiteindelijk zo ver en fietste ik richting Faja Lobi.

De avond begon met een kleine kennismakingsronde voor de paar nieuwe gezichten en waar je werd gevraagd om te vertellen over het laatste goed boek dat je las en welke er nog op jouw lijstje van te lezen boeken staan. Die boeken werden opgelijst en na de ronde werd gestemd welk boek er in de poll zou komen. De poll bestaat uit 5 boeken waaruit gekozen kan worden. Staat een boek er meer dan 2 edities in, dan wordt het vervangen door één van de nieuwe boeken met het tweede meeste stemmen. De poll zelf wordt op in de Facebook-groep gepost en je krijgt een week de tijd om uit één van de 5 boeken te kiezen.

<strong>De stad der blinden</strong>

<blockquote>"De stad der blinden (Ensaio sobre a Cegueira) is een roman van de Portugese schrijver en Nobelprijswinnaar José Saramago. Het verhaal beschrijft een massale reactie van de mensheid op een fenomeen waarin het plotseling het vermogen te zien wordt ontnomen en hoe beschaafde mensen in noodsituaties kunnen degenereren tot dierlijk gedrag. Het boek is in een afwijkende stijl geschreven, doordat komma's en hoofdletters op een niet-gangbare manier worden gebruikt. Eigennamen worden evenmin gebruikt. In plaats daarvan noemt de auteur de hoofdpersonages 'de oogarts', 'de vrouw van de oogarts', 'het meisje met de zonnebril' en zo verder."</blockquote>

Bron: <a href="http://nl.wikipedia.org/wiki/De_stad_der_blinden" class="text-link">Wikipedia</a>

Wat mij vooral intrigeerde in de gesprekken was hoe iedereen bepaalde aspecten uit het boek anders interpreteerde dan mezelf. Mede-lezers stelden zaken in vraag om zo te kunnen discusieren en dieper in te gaan op het onderwerp van het boek. Het fijnste vond ik dat de discussies mij aanzetten om toch een diepere betekenis te gaan zoeken in het verhaal en zelf ook zaken in vraag te stellen.

Al bij al een fijne eerste ervaring met de boekenclub en smaakt zeker naar meer.

Momenteel wordt er nog tot zondag gestemd wat het volgende boek wordt en aan de stemmen te zien is Elementaire deeltjes van Michel Houellebecq tot nu toe het meest verkozen.
