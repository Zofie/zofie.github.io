---
layout: post
title:  Arrrrcamp samenvatting
date:   2015-10-03 13:16:00
categories: Events
---

Afgelopen donderdag en vrijdag was het naar jaarlijkse gewoonte <a href="http://2015.arrrrcamp.be/" target="_blank">Arrrrcamp</a>. Een conferentie in Gent waar Ruby on Rails developers van over de hele wereld (#truestory) naartoe komen. Ik ben zelf geen Ruby on Rails developer, maar de interesse naar andere programmeertalen buiten front-end is er wel en zo'n conferenties zorgen er voor dat je op twee dagen tijd een mooie inkijk krijgt.

Naast de interessante talks zelf krijg je de kans om met mede-developers ideeën uit te wisselen en om bij te praten met mensen die je anders enkel via Twitter kent. <a href="http://2015.arrrrcamp.be/" target="_blank">Arrrrcamp</a> is naar mijn mening één van de betere conferenties waar ik al naartoe ben geweest. De langere pauzes zorgen bijvoorbeeld voor genoeg tijd om met iedereen te praten en om even de laatste talk te laten bezinken en met de spreker te praten. De catering is altijd piekfijn in orde en er wordt voor genoeg activiteiten gezorgd na de conferentie zelf om developers van andere landen niet zomaar terug naar hun hotelkamer te sturen.

Halverwege de dag kregen bezoekers de kans om een lightning talk te doen van een vijftal minuten en konden zo aan iedereen tonen waar ze mee bezig waren. Zo leerde ik onderstaande applicaties en conferenties kennen.

### Sonic Pi

Een applicatie waar je door code te schrijven op een eenvoudige manier muziek kan maken. Lijkt mij een leuke om eens op een <a href="http://www.coderdojobelgium.be/" target="_blank">CoderDojo</a> uit te proberen, maar dan wel op voorwaarde dat de kinderen hun koptelefoon meebrengen. ;)

<img src="http://sophiedebrabander.be/wp-content/uploads/2015/10/Schermafbeelding-2015-10-03-om-12.43.15.png" alt="Sonic Pi" />

<a href="http://sonic-pi.net" target="_blank">Website</a>

### RossConf

"ROSSConf is a one day mini-conference bringing Open Source Software maintainers and developers together in one room." Er wordt een dag lang gewerkt een open source projecten met als doel issues/bugs op te lossen en dus een bijdrage te doen naar de open source community.

<img src="http://www.sektor5.at/wp-content/uploads/2015/07/988526_562487707225914_4221537157703352047_n.jpg" alt="RossConf" />

<a href="http://www.rossconf.io/" target="_blank">Website</a>

### RubyCamp

Er bestaat zoiets als een <a href="https://rubycamp.brug.be/" target="_blank">RubyCamp</a>. Een code retreat waar je een weekend lang ergens in België samen met andere Ruby-developers samen aan applicaties werkt, veel bijleert en kennis deelt met elkaar.

Al bij al een fijne 2 dagen achter de rug, met nieuwe ideeën en goesting om te blijven bijleren. Knap werk alweer van Hannes, Joren, Oana, Floor, Yannick en Christophe, waarvoor dank!