---
layout: post
title:  Buffalodojo
date:   2015-10-20 20:00:00
category: Events
---

Afgelopen zaterdag was er in Gent een grote editie van <a href="http://coderdojobelgium.be/nl">CoderDojo</a> met honderd kinderen en de locatie voor deze editie was de <a href="http://www.kaagent.be/stadion/">Ghelamco Arena</a>. Een knap en indrukwekkend gebouw waar gemakkelijk honderd kinderen aan de slag konden om een voormiddag kennis te maken met programmeren. Uiteraard hadden de oefeningen deze keer een voetbal thema. De <a href="https://scratch.mit.edu/">scratchers</a> konden een spelletje maken waarbij de Buffalo indiaan zijn pluimen is verloren en uit de lucht kwamen vallen. Ze moesten ervoor zorgen dat de indiaan zijn pluimen kon opvangen en op die manier zijn indianentooi herstellen. Een leuk en gemakkelijk spelletje en de kinderen waren er toch een drietal uurtjes zoet mee.

Naast het maken van de oefening kregen we ook een rondleiding in het stadion en konden we onder andere eens piepen in de kleedkamers van <a href="http://www.kaagent.be/">KAA Gent</a>.

### Enkele weetjes

<ul>
  <li>De spelers van KAA Gent hebben een jacuzzi in hun kleedkamer.</li>
  <li>Het volledige stadion kostte 85 miljoen Euro.</li>
  <li>Regenwater dat op de grasmat valt, wordt opgevangen en hergebruikt om het gras te onderhouden</li>
  <li>Er is nog ruimte voor een 4000 extra stoelen en op termijn zal het Ghelamco dus ook uitgebreid worden.</li>
</ul>

<img src="http://sophiedebrabander.be/wp-content/uploads/2015/10/2015-10-17-11.52.41.jpg" alt="2015-10-17 11.52.41" />
<img src="http://sophiedebrabander.be/wp-content/uploads/2015/10/2015-10-17-11.45.52.jpg" alt="2015-10-17 11.45.52" />

### Coaching

En laat u zeker niet afschrikken door de hoeveelheid kinderen. Echt. Elke (gewone) editie zijn er ±50 kinderen aanwezig en gedurende een paar uur zijn ze geconcentreerd naar hun scherm aan het staren om te leren Scratchen, Java'en, Arduino'en, ... Dus het is er relatief rustig in vergelijking met een namiddag buitenspelen waar er al eens eentje kattenkwaad durft uitsteken of zich bezeren.
<div class="c-cta c-cta--blog">
  CoderDojo zoekt ook nog altijd nieuwe coaches, dus wie een excuus zoekt om op zaterdagochtend het huis uit te zijn of gewoon wil spelen met <a href="https://scratch.mit.edu/">Scratch</a> of <a href="https://www.arduino.cc/">Arduino</a> die kunnen zich <a href="http://coderdojobelgium.be/nl/inschrijven-als-mentor">hier</a> aanmelden.
</div>
