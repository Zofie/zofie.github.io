---
layout: post
current: post
cover: assets/images/blogposts/festive500/festive500.jpg
navigation: True
title: Festive500
date: 2018-01-02 00:00:00
tags: Fietsen
categories: Fietsen
class: post-template
subclass: 'post'
author: sophie
published: true
---

De Festive500. Ik was eerst niet van plan om er aan deel te nemen, maar ik had een weekje vakantie en het weer was redelijk oké, dus ik dacht waarom niet...

### Wat is de Festive500?

De Festive500 werd een aantal jaar geleden in het leven door [Rapha](https://pages.rapha.cc/feature/festive-500). Je hebt 8 dagen de tijd tussen kerstavond en nieuwjaarsnacht om 500 kilometer te fietsen. Omgerekend is dat dus 62,5 kilometer per dag. Redelijk haalbaar leek mij.

### Hoe is het de Festive500 ontstaan?

> Graeme Raeburn, medewerker van Rapha, reed tussen kerst en oudejaarsavond 1000 kilometer waarmee hij van uitgebreid producttesten, kilometers maken en familiebezoek een pittig avontuur maakte. In 2010 nodigde Rapha vrienden en klanten uit om (de helft van) Graemes prestatie te evenaren en daarmee was een feestelijke traditie geboren. [bron](https://www.grinta.be/nl/nieuws/de-rapha-festive-500-gaat-bijna-weer-van-start)

![Schelde](assets/images/blogposts/festive500/schelde.jpeg)

### Hoe heb ik het gedaan?

Ik ben gestrand op 339 kilometer. De harde wind en regen zorgden ervoor dat het nog zwaarder werd dan verwacht. De derde rit hadden Sofie en ik zo ingepland dat we alleen maar meewind hadden. We namen de trein richting Kortrijk en keerden zo langs Oudenaarde richting Gent. Goed voor 72 kilometer meewind. De zesde dag ben ik vol goede moed vertrokken, maar na amper 3,5 kilometer was ik doorweekt en had ik het ijskoud. Na wat getwijfel besloot ik rechtsomkeer te maken. Na 5 dagen aan één stuk op de fiets was het lijf moe.

Het piekt toch wel een beetje dat ik het niet "gehaald" heb, maar het moet leuk blijven en de gezondheid gaat voor.

### Doe ik volgend jaar mee?

Ik ga proberen. :)
